<resources>
    <string name="app_name">talisafrut</string>
    <string name="ques">שאלה: תאר שתיים מן התמונות שהדובר מעלה בדמיונו והסבר כיצד הן משקפות את עולמו של
הבן ואת יחסו לאמו. בתשובתך התייחס גם לרשמי החושים )צבעים, ריחות וכדומה(, המעצבים
תמונות אלו.
- בשני הבתים הראשונים מצייר הדובר תמונה דמיונית )"ואולי ..."( ופסטוראלית של נוף נהר על
גדותיו של עץ כרות בשעות דמדומים )"הנחל ההוא... השוטף פי סדנו של העץ הכרות מלחך
את גדות הזרדים החומים של גני הפירות"(. זוהי שעת דמדומים והטבע שקט, יפה וריק מאדם
)"דומיה וניחוח פרות מסביב"(. רק הנערה, היא אמו של הדובר, נמצאת בנחל רוחצת ושוחה
בו. היא מתוארת כבתולית ויפה. הוא מסביר כי האירועים מתרחשים בשעה שהייתה אמו
נערה, בטרם הכירה את אביו ועוד לפני שילדה אותו )"ואני עוד אנני ביקום ואבי עודו עלם
בנוסף בית הוריו"(.
- הבן מתאר את אמו כ"אלוהית היא במים". מטאפורה זו ממחישה את האופן בו תופס הבן את
אמו. המטאפורה מדגישה לא רק את יופייה החיצוני של האם, אלא גם את טוהר מידותיה.
- בתמונה זו מתוארת האם בהקשר של הצבע הלבן "לבנת בתולים בכותונת משיה". הלבן
המסמל טוהר וניקיון ואף הוא מדגיש את יופייה וטוהר מידותיה של האם, אשר נרצחה ללא
עוול בכפה.
- תיאור האם מהווה אלוזיה מקראית לספר בראשית "ורוח ה' מרחפת על פני המים". אלוזיה זו,
לצד תיאור הטבע ריק מאדם מדיף ריח של פרי )"...המלחך את גדרות הזרדים החומים של גני
הפרות ..."( יחד יוצרים אווירה של טבע בתולי ובראשיתי, אשר עומד בניגוד לתיאור הרצח
הנתעב בסיום השיר.
- צבע נוסף אשר מופיע בתמונה זו הינו הצבע האדום. צבע זה מופיע הן בתיאורי השמיים בשעת
דמדומים והן בתיאורי שער האם. העובדה שצבע שערה של האם הינו אדום עשוי לסמל מצד
אחד את החיות שלה, דבר המומחש גם בתיאורה כאישה ששוחה במרץ במים. מצד שני, אותו
אדום עשוי להוות רמז מטרים לבאות – לרצח ולדם שיישפך.
- בבית זה מופיע תיאור הנחל הזורם, אשר עומד בניגוד לגזע הכרות. תיאור טבע זה עשוי להוות
לסמל את החיים, אשר נגדמים באחת ולפיכך לשמש כרמז מטרים לבאות.
- הבית השלישי מתאר תמונה הפוכה ומנוגדת לזו המתוארת בשני הבתים הראשונים. כיצד
הכסיף השער האדמוני של האם והפך לבן )"הכסיף זה הראש והָשלג זה הראש"(. את מקומם
של תיאורי הנוף הרגועים והיפים, תופס תיאור אכזרי של גוי גרמני שרומס את כבודה של האם
ורוצח אותה )"הראש עדי שנכפש בדמו בעפר שנשפך בידי גוי גרמני ואכזר"(. השיער שהיה
אדום, הופך לבן וכעת האדום הוא צבעו של הדם. בנוסף מופיע תיאור רגשות הבן, אשר מצהיר
כי לא שילם )נקם( על מעשיו של אותו גרמני אכזר ואף לא קבר את אמו.
הצבע האדום שסמל חיות, הופך לצבעו של הדם ואילו הלבן שסמל טוהר וניקיון, הופך להיות צבע
השער של האם המבוגרת ,אשר הכפישו את כבודה ללא עוול בכפה.</string>
    <string-array name="motive">
        <item name="מוטיב1">מוטיב
הצבע האדום המופיע במספר הקשרים: שיער ראשה של האם אדמוני, הוא זוהר ביופיו בשעת הדמדומים ומאבד את הגוון הכסוף-המלבין שלו כאשר הוא מתכסה בדם לאחר מעשה הרצח.

"באשיה נוגה ראשה בערוב יום" – השיער האדום על רקע השקיעה רומז לתמונה נוצרית מובהקת – תמונה של דמות הקדוש עם ההילה מסביבו.</item>
        <item name="מוטיב 2">אלוזיה
"והבן לא שילם ואת הבור לא חפר" – ארמז לספר דברים לב', 35: "לי נקם ושילם".

ארמז זה מדגיש את תסכולו של הבן שלא מוצא מנוח לנפשו מאחר שלא נקם את דמה השפוך של אמו ולא הביאה למנוחת עולמים.</item>
        <item name="מוטיב3">אמצעים אומנותיים  ב-"שיר אמי והנחל" :

ניגוד- בין האווירה הפסטורלית בבתים הראשונים, והרצח בבית האחרון.
האנשה של הנחל בבית הראשון : "המלחך את גדרות הזרדים".
שימוש במשלב שפה גבוה.
3 נקודות שמופיעות 3 פעמים בשיר כדי להראות אלמנט של רגש.</item>
        <item name="מוטיב4">מוטיב4</item>
        <item name="ביתא">בית א:השיר נפתח במילה "ואולי" הרומזת לתיאור תמונה שהיא על קו הגבול בין ממשות להזיה. בתמונה החושנית המפורטת בבית הראשון, מופיעה אמו של הדובר כנערה צעירה במה שנראה כהתגלמות של יופי וטוהר נצחי ("תבוא הנערה אדומת השיער, היא אמי [...] ותפשוט בגדיה ובכתונת משיה תרד שם בנחל [...] אלוהית היא במים נאוה בכוחה!"). הנערה-האם שוחה בנחל מוקף עצי פרי שופעים, וריח של פרי ממלא את האוויר. מי הנחל זורמים בנחת, ושקט של בין-ערביים שורר סביב בשעה שהנערה עולה מן הנחל ואור השקיעה מקשט באור זוהר את שערה האדמוני ואת לובן גופה המכוסה בכותונת המשי. כל זה על רקע צבעי החום והירוק של הבוסתנים, בתיאור המזכיר אפיונים של גן-עדן.

</item>
        <item name="ביתב">בית ב:המשך תיאור תמונת עולם קסומה ואידילית של טוהר ויופי מושלמים. האם מתוארת בעלייתה מהנחל. שילוב הצבעים מבליט מיזוג מופלא של לובן הגוף הבתולי עם אודם שערה של הנערה על רקע גוני הירוק והחום של "גני הפירות" והאדמומיות הקורנת והשלווה של שעת ה"דמדומים".

התמונה האידילית המתוארת בשני הבתים הראשונים חורגת מחוקי המציאות הריאלית, שהרי המשורר אינו יכול לראות את אמו כפי שהיתה בנעוריה, לפני שנולד, ובכל זאת הוא אומר: "אראנה שוחה: / אלוהית היא במים נאוה בכוחה!". מכאן שביסוד התיאור יש מתח בין הזיה לתודעה. ההזיה מעמידה את מה ששייך למציאות רחוקה במקום ובזמן כאילו הוא ממשות מוחשית פעילה שמתרחשת כאן ועכשיו, והתודעה מבהירה שהדבר אינו אפשרי.</item>
        <item name="ביתג">בית ג:מול האידיליה שתוארה בשני הבתים הראשונים, עולה תמונת זוועה מחרידה בבית האחרון. תמונה זו, כמו קודמותיה עולה בעיני נפשו של המשורר, מאחר שהוא היה בארץ כאשר אמו נספתה בשואה. אך התיאור שייך למציאות הריאלית, למהלך ההיסטורי של הזמן, כפי שמשתמע מן השימוש בזמן עבר (לעומת השימוש בזמן הווה ועתיד בתמונה האידילית ההזויה בבתים הראשונים). הדובר מתאר את מראה ראשה של אמו ששערה הלבין כשלג, עד שהאדים מדמה לאחר שנרמס בעפר. הבן יודע שאמו כבר איננה, והוא אינו יכול למצוא מנוח לנפשו כי לא נקם את דמה השפוך ולא הביא אותה למנוחת עולמים: "והבן לא שילם ואת הבור לא חפר".</item>
        <item name="משמעות">משמעות השיר
שתי התמונות המנוגדות עומדות זו מול זו – תמונה של דמדומים מול תמונה של דמים. האחת מצויה מחוץ לזמן, והאחרת משקפת עבר קרוב. החיבור בין התמונות השונות כל-כך מעצים את סערת הרגשות בה נתון המשורר. הוא מצליח לדמיין את מראה אמו כשהיא שוחה במימי הנחל בנעוריה. הוא מוקסם מיופייה ומטוהר נפשה, אף שכבר בפתיחת השיר ישנו רמז לטרגדיה העומדת לבוא: הנחל מלחך את העץ הכרות, על-רקע הפסטורליה והשלווה. זהו תיאור סמלי של השילוב הבעייתי בין החי והנינוח (מי הנחל הזורמים) לבין הפגוע, הכרות והמת (הגדם של העץ הכרות). ואכן, תמונת הסיום של השיר מסגירה את האסון. האם היפה והטהורה היתה לקורבנו של הגרמני האכזר והמשורר נותר חסר-אונים ביתמותו, משום שלא זכה לנקום בצורר הגרמני ואף לא להביא לקבורה את אמו.</item>
        <item name="מבנה">מבנה השיר
השיר בנוי משלושה בתים: שני הראשונים ארוכים יחסית ומוקדשים לתיאור המראה הדמיוני של האם הרוחצת בנחל. לעומתם, השלישי – קצר ובו תיאור הזוועה הנוראה שברצח האם וחוסר-האונים של המשורר המתוסכל. נראה שמבנה זה נועד לשרת את הרעיון, שחיי האם נקטעו באחת. חיים של טוהר ושלמות נגדעו באכזריות מצמררת. המשורר מעדיף לתאר ולזכור באריכות את החיים ולצמצם את תיאור האסון למלים ספורות, אך בעוצמה אדירה.

</item>
        <item name="מטאפורה">מטאפורות
"אלוהית היא במים" – המשורר מתאר את אמו בתפארתה ומדמה את המראה המופלא לשלמות אלוהית.
"הכסיף זה הראש והשלג זה הראש" – המשורר מתאר את אמו סמוך לרציחתה. היא כבר מבוגרת – שערותיה כסופות ואף לבנות. השימוש במלים "הכסיף" ו"השלג" ממחיש את היופי והטוהר שבצבעי הכסף והלבן המאפיינים את אישיותה של האם.
"והנה היא עולה מן הנחל..." – העלייה מהנחל היא גם מוחשית וגם במובן של עלייה מהזיכרון. זוהי עלייה טרגית, שכן האם תטבע אל מותה בסיום.
</item>
    </string-array>

</resources>
